---
id: donate
title: Wesprzyj projekt
---

Jeśli Twoja firma korzysta z WebdriverIO i czerpie z tego korzyści, poproś swojego kierownika lub zespół ds. marketingu o wsparcie projektu przez przekazanie darowizny na rzecz kolektywu. Wsparcie pozwoli osobom utrzymującym projekt poświęcić więcej czasu na konserwację i rozbudowę projektu o nowe funkcje dostępne dla wszystkich.

Sprawdź naszą stronę [OpenCollective](https://opencollective.com/webdriverio), aby uzyskać więcej informacji o tym, jak przekazać darowiznę na rzecz projektu.

Dziękujemy wszystkim, którzy przekazali pieniądze kolektywowi lub to planują, ponieważ tym samym wsparli projekt oraz wszystkich, którzy się do niego przyczynili. To naprawdę wiele dla nas znaczy ❤️

## Zasady dotyczące finansowania

Chcemy zachować przejrzystość w sposobie, w jaki akceptujemy finansowanie na rzecz kolektywu. Każdy powinien być uprawniony do uczestnictwa i otrzymania wynagrodzenia za rozwój określonych funkcji. Chcemy również odwdzięczyć się społeczności poprzez umożliwienie finansowanie wydatków na wydarzenia. Następujące wydatki mogą kwalifikować się do finansowania z kolektywnego budżetu:

### Wydatki na wydarzenia

Jeśli organizujesz wydarzenie, na którym prelegent opowiada o korzystaniu z WebdriverIO i jego funkcjach, możesz wydać do __$100__. Wymagania dotyczące zwrotu kosztów wydarzenia obejmują:

- Ty bezpośrednio lub poprzez konto wydarzenia musisz udostępnić projekt w mediach społecznościowych (Twitter, Facebook lub LinkedIn) co najmniej 3 razy
- Strona wydarzenia musi mieć logo WebdriverIO i link do strony projektu w opisie Twojego wydarzenia
- Przekazane środki muszą zostać wykorzystane wyłącznie na wydatki podlegające kwalifikacji, takie jak: jedzenie, napoje, pomieszczenia lub wynajem wyposażenia.
- Do wniosku o zwrot kosztów musisz dołączyć rachunki potwierdzające wydatki.

### Wynagrodzenie za rozwój projektu

Jeśli wykonałeś prace rozwojowe nad którymkolwiek z repozytoriów w ramach organizacji WebdriverIO na GitHubie, możesz otrzymać do __$1000__, jeśli spełnione są następujące wymagania:

- Musisz przesłać kwalifikowalne Pull Requesty, które zamknęły co najmniej 10 GitHubowych issues oznaczonych jako [`Expensable 💸`](https://github.com/webdriverio/webdriverio/labels/Expensable%20%F0%9F%92%B8)
- Za każde dodatkowe zamknięte issue z tą etykietą możesz otrzymać finansowanie w wysokości $100
- Musisz przesłać linki do wszystkich issues, które zamknąłeś w ramach Pull Requestów
- Aby automatycznie zamknąć ticket, musisz mieć jeden commit zawierający słowo kluczowe "Fix". Na przykład: "Fix #1234 to close ticket #1234".
- Pull Requesty muszą zostać scalone przez kogoś z [core team](https://github.com/webdriverio/webdriverio/blob/main/AUTHORS.md#tsc-technical-steering-committee). Jeśli istnieje kilka Pull Requestów, członek core team wybiera najnowszy lub najlepszy - to do core team należy decyzja, co jest najlepsze dla projektu.
- Musisz zarezerwować issue oznaczone jako [`Expensable 💸`](https://github.com/webdriverio/webdriverio/labels/Expensable%20%F0%9F%92%B8) poprzez napisanie komentarza w wątku danego issue, aby upewnić się, że nikt inny nie pracuje nad tym samym problemem.
- Każdy, kto wnosi wkład w WebdriverIO, jest uprawniony do pokrycia kosztów swojej pracy, jeśli zaimplementowane funkcje lub poprawki błędów nie są przedmiotem pracy komercyjnej.

### Wydatki na podróże

Jeśli jesteś członkiem [Technical Steering Committee](https://github.com/webdriverio/webdriverio/blob/main/AUTHORS.md#tsc-technical-steering-committee) (Technicznego Komitetu Sterującego), przysługuje Ci możliwość finansowania lotów i zakwaterowania w hotelu, w przypadku podróży na konferencje lub meetupy, w ramach słownej promocji WebdriverIO. Finansowania przysługuje, jeżeli koszty nie są pokrywane przez organizatorów wydarzenia lub firmę. Możesz otrzymać finansowanie do $500. Wymogi zwrotu kosztów podróży obejmują:

- Po wydarzeniu musisz wysłać post ze swojego głównego konta na mediach społecznościowych (np. Twitter, LinkedIn lub osobisty blog) z podziękowaniami dla wszystkich kontrybutorów.
- Musisz wykorzystać środki na kwalifikowane koszty podróży, takie jak transport naziemny lub lotniczy na wydarzenie i zakwaterowanie.
- Do wniosku o zwrot kosztów musisz dołączyć rachunki potwierdzające wydatki.
