---
id: openofficehours
title: Офісні години
---

Зробити внесок у великий проєкт з відкритим кодом може бути важко. Особливо, якщо кодова база велика і вимагає знання контексту, щоб зрозуміти певні зміни. Також існує ймовірність того, що використовуються невідомі інструменти чи інфраструктура. З усім тим, проєкт залежить від ваших внесків і допомоги у виявленні та виправленні помилок. Як же нам подолати цю перешкоду?

Проєкти WebdriverIO запровадили відкриті офісні години, які дозволяють кожному назначити індивідуальні дзвінки 1:1 з розробниками WebdriverIO. Це дозволить вам розпочати роботу над WebdriverIO із допомогою людей, які добре знають кодову базу. Ми лише просимо вас заздалегідь вибрати [завдання](https://github.com/webdriverio/webdriverio/issues?q=is%3Aissue+is%3Aopen+sort%3Aupdated-desc+label%3Afirst-timers-only), над яким ви б хотіли працювати, щоб партнер міг підготуватися до дзвінка та надати кращі рекомендації. Це нагода для вас не лише віддячити спільноті WebdriverIO, але й познайомитися з командою, що стоїть за проєктом.

Нині ми пропонуємо 4 слоти на тиждень: кожної середи 10:00 - 12:00 (CEST / GMT+2) для наших європейських друзів, а також 11:00 - 13:00 (PDT / GMT -7) для людей із західної півкулі.

Перш ніж забронювати зустріч, переконайтеся, що ви відповідаєте таким основним вимогам, необхідним для допомоги WebdriverIO:

- ви знайшли issue, до вирішення якого хочете долучитися, у розділі [issues](https://github.com/webdriverio/webdriverio/issues) на GitHub (якщо issue не буде вказано, вашу зустріч буде негайно відхилено)
- ви раніше працювали над Node.js проєктом (дзвінки не можна використовувати для вивчення основ Node.js)
- ви прочитали [Рекомендації для учасників](https://github.com/webdriverio/webdriverio/blob/main/CONTRIBUTING.md#set-up-project) та налаштували проєкт локально або в тимчасовому робочому оточенні
- ви вмієте запускати модульні тести проєкту, і вони проходять

Після цього ви можете забронювати на зустріч у будь-який час за посиланням:

[calendly.com/webdriverio/open-office-hours](https://calendly.com/webdriverio/open-office-hours)

Усі зустрічі проходять у [Zoom](https://zoom.us/) або [Google Hangouts](https://hangouts.google.com/), але можливі й альтернативні платформи, повідомте нам про це в розділі коментарів. Також зауважте, що це не спосіб отримати індивідуальну консультацію для власних проєктів. Весь час буде використано для роботи над помилками чи функціями, пов’язаними з WebdriverIO. Якщо у вас виникли запитання щодо підтримки, ми просимо вас використовувати наш [Сервер підтримки Discord](https://discord.webdriver.io).

Ми з нетерпінням чекаємо зустрічі з вами онлайн і сподіваємось знайти більше однодумців, які допоможуть нам розвивати проєкт!
